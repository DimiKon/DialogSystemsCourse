Task-based διαλογικό σύστημα κειμένου (chatbot) για πρόταση ταινιών σε χρήστες (συνδεδεμένο με μία βάση δεδομένων, π.χ. imdb)

Cinebot

Το σύστημα απευθύνοντας ερωτήσεις στον χρήστη θα είναι σε θέση να:

1. Να του/της προτείνει ταινίες που ανταποκρίνονται σε συγκεκριμένα κριτήρια/προτιμήσεις/sentiment του/της.

2. Κατόπιν να απαντάει σε ερωτήσεις του χρήστη δίνοντας πληροφορίες για τις ταινίες

Παράδειγμα 1:

Cinebot: Καλησπέρα, σινεφίλ, είμαι το Cinebot. Τι θα ήθελες να δεις σήμερα;
Σινεφίλ: Γεια σου, cinebot! Σήμερα, έχω όρεξη για κάτι χαλαρό.
Cinebot: Δηλαδή, θέλεις κάποια καλή κωμωδία;
Σινεφίλ: Ναι, καλή ιδέα!
Cinebot: Τι λες για το "Ο μεγάλος Λεμπόφσκι";
Σινεφίλ: Α, ναι! Δεν την έχω δει ποτε και την λενε όλοι! Τι βαθμολογία έχει στο IMDB.
Cinebot: Πολύ καλή επιλογή! Έχει 8,1/10.
Σινεφίλ: Τέλεια! Τι διάρκεια έχει, γιατί είναι και αργά!
Cinebot: 1 ώρα και 57 λεπτά.
Σινεφίλ: Μια χαρά. Ευχαριστώ, Cinebot!

Παράδειγμα 2:

Cinebot: Καλησπέρα, σινεφίλ, είμαι το Cinebot. Ποια είδη προτιμάς;
Σινεφίλ: Γενικά μ' αρέσουν πολλά είδη. Ανάλογα την ώρα, την παρέα...
Cinebot: Για σήμερα, τι λες για ενα δυνατό θρίλερ;
Σινεφίλ: Με τίποτα! Είμαι και μόνος μου σπίτι.. Κάτι πιο ψαγμένο.
Cinebot: Τι λες για μια νοτιοκορεάτικη κοινωνική;
Σινεφίλ: Α, τα παράσιτα λες; Την έχω δει!
Cinebot: Σου άρεσε;
Σινεφίλ: Ήταν πάρα πολύ καλή.
Cinebot: Ωραία, από τον ίδιο σκηνοθέτη, πολύ καλή ειναι επίσης το "Μητέρα", με 7,8 στο IMDB.
Σινεφίλ: Ναι, γιατί όχι! Ευχαριστώ.

Παράδειγμα 3:

Cinebot: Καλησπέρα, σινεφίλ, είμαι το Cinebot. Τι διάθεση έχεις σήμερα;
Σινεφίλ: Γεια σου, cinebot. Είμαι κάπως πεσμένη, μάλλον λογω κούρασης..
Cinebot: Θέλει μήπως καμιά κωμωδία για να φτιάξει η διάθεσή του;
Σινεφίλ: Μπα, όχι... κάτι κλασικό θέλω!
Cinebot: Τι λες για Ντε Νίρο; θα ξαναέβλεπες τον "Ταξιτζή";
Σινεφίλ: Θυμισέ μου και καμία άλλη του Σκορτσέζε.
Cinebot: "Τα καλά παιδιά"! Κλασική και Σκορτσέζε!
Σινεφίλ: Το goodfellas λες;
Cinebot: Ναι!
Σινεφίλ: Το ξαναβλέπω άνετα.

Παράδειγμα 4:

Cinebot: Καλησπέρα, σινεφίλ, είμαι το Cinebot. Ποιες ταινίες είδες τελευταία;
Σινεφίλ: Η τελευταία που είδα ήταν αυτή η περσινή η δανέζικη.
Cinebot: Μήπως εννοείς το "Άσπρο Πάτο";
Σινεφίλ: Ναι! Φοβερός ο πρωταγωνιστής!
Cinebot: Ποιος; Ο Μαντς Μίκελσεν;
Σινεφίλ: Δε θυμάμαι πώς τον λένε.
Cinebot: Ο πρωταγωνιστής από το "Ασπρο Πάτο" είναι πρωταγωνιστής και στο "Κυνήγι". Μήπως θα σε ενδιάφερε;
Σινεφίλ: Τι είναι αυτή;
Cinebot: Δανέζικης παραγωγής, κοινωνική του Τόμας Βίντερμπεργκ.
Σινεφίλ: Οκ, θα το δοκιμάσω! Γεια σου, Cinebot.

Παράδειγμα 5:

Cinebot: Καλησπέρα, σινεφίλ, είμαι το Cinebot. Ποια είναι η αγαπημένη σου ταινία;
Σινεφίλ: Δύσκολο να πω μία.
Cinebot: Ένας από τους αγαπημένους σου ηθοποιούς;
Σινεφίλ: Ο Πατσίνο.
Cinebot: Πώς σου φαίνεται σαν ιδέα ο "Νονός";
Σινεφίλ: Τον έχω δει παρα πολλές φορές!
Cinebot: Έχεις δει τον Ιρλανδο;
Σινεφίλ: Όχι, είναι πρόσφατη αυτή. Τι διάρκεια έχει;
Cinebot: 3 ώρες και 29 λεπτά.
Σινεφίλ: Άστο, άλλη φορά! 